---
layout: page
title: Intro
permalink: /intro/
---

# Introduksjon

Hva er en nettside?

En nettside er en side man kan åpne med en nettleser (Chrome, Firefox, Safari, etc), og som har noe innhold.
Dette innholdet kan være alt fra tekst, til lenker, bilder, video, skjema, spill, etc - alt man noen gang har funnet på internett.

Disse nettsidene kan man gjerne nå gjennom å gå til en spesifikk adresse - for eksempel: [www.nrk.no](https://www.nrk.no)

Nettsider er bygget opp av en kombinasjon av HTML, CSS, og JavaScript - som i tur gir de struktur og innhold, form og farge, og oppførsel.

I denne workshopen skal vi se på hvordan man kan komme i gang med å bygge enkle nettsider ved hjelp av disse verktøyene,
og hvordan samspillet er mellom hver av de.

Vi skal ikke se på hvordan man faktisk hoster en nettside på 'ekte' internett (slik at den får en adresse og hele pakken),
eller hvordan man lager 'avanserte' nettsider med moderne rammeverk som React eller Angular,
men heller fokusere på det mest grunnleggende rundt å lage selve nettsiden.

**Hvordan komme i gang:**

Det finnes mange måter man kan lage en nettside på, og det er veldig enkelt å komme i gang.

Den enkleste måten, er kanskje å bare opprette en .html-fil på maskinen sin, og så åpne denne i en nettleser.
Denne filen kan man redigere med et tekstredigeringsprogram - det kan være så enkelt som å bare åpne den i Notepad, 
men anbefaler å bruke noe litt mer robust. Mange av disse verktøyene gir auto-complete og syntax highlighting, 
som gjør livet vårt mye lettere.

Når vi begynner å skrive kode, som JavaScript, kan det være hensiktsmessig å benytte en IDE (Integrated Development Environment),
som gir enda flere fordeler - men disse IDE'ene har ofte en bratt læringskurve, og kan være vanskelige å komme i gang med.

Det finnes også verktøy på internett som gir oss disse tingene gratis, som CodePen.

I kontekst av denne workshopen, så anbefaler vi å bruke disse verktøyene som finnes på nettet, eksempelvis CodePen, 
da de krever minimalt av oppsett, samtidig som de er ganske gode verktøy for å redigere, 
og gir også en visning av hvordan nettsiden ser ut mens man jobber på den.

- Nettlesere:
  - Chrome, Firefox, Safari, Edge, etc
- Tekstredigering:
  - Notepad, Notepad++, Sublime Text, Atom, etc
- IDE'er:
  - Visual Studio Code, IntelliJ IDEA, NetBeans, Atom, etc
- Nettleser-baserte verktøy (vi anbefaler dette til denne workshopen):
  - [https://codepen.io/](https://codepen.io/)